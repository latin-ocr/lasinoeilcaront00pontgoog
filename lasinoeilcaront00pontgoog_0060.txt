54 ΡοΝΤΑΝο

Quocirca post contextam illam marino e rore
saepiculam insidendum aut delitescendum potius
nobis statuo; inde singula eius verba, gestus, ac
motus etiam singulos commodissime aucupabimur3
quodque et volo et cupio, ac diis bene iuvantibus
spero, et animus etiam praesagit, Musae ipsae
sacerdotem suum, antistitem suum, sacrorum suo-
rum arcanarium, minime desertum patientur.

Azt. -- Quod et nos omnes fore optamuS‚ et votis
ac suppliciis acceptum Musis ipsis referemus. Deli-
tescendi autem consilium, mea sententia, magis e
re capi non posset. Quocirca per diverticulum ad
saepem, magno silentio, passibus etiam minime
strepentibus progredimini, duce me, qui agrum
omnes singulasque arbusculas exactissime noverim.
Vos autem, pueri, hic nos manete.

VI.

Pomanus, Faselio villicari, Pardus,

Pont. — Tantam istam inserendi diligentiam vel

· admiror, Faseli03 nimiam tamen illam detrimen-

torum lunae observationem, arcessendae frugis
gratia, Jure quidem improbaverim multum. Etenim
ipsam illam vim, qua fructus elicitur, non tam ad
ultimos illos properantis ad coitum lunae dies,
quam ad surculos ipsos referendam statuo; quippe
ubi e ramo frugifero atque ad solem exposito, ex
ipsoque rami cacumine lecti fuerint, etiam primo
insitionis anno frugem proferunt. Quodque ipsa me
observatio docuit, neque aut obfuerint multum, aut
contulerint valde lunae detrimenta, si aut despec-
tius praeterita in insitione fuerint, aut diligentius
observata.

Quid enim conferre possunt surculi, male quidem

 

