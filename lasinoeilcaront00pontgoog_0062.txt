56 . PoN'rANo

atque infelici e parte lecti, ut qui enascantur
tamquam inutiles atque superfluenteS, quique in
fragella solum exeant, nec si non eruncentur, ad
fructum etiam multos post annos veniant? In qui-
bUS, propter proceritatem ipsam, nihil est iure
quod laudes, ” ,

Quam quidem provocandae feracitati mirum in
modum alienam (esse) experientia ipsa docet; inde
autem fragella dicta, quod perinde ac inutilia, refrin—
genda praecipiantur ipso e stipite. Quocirca obser-
·vare te cum primis velim ramum, solarem, frugi-
ferum, valentem, e quo surculum legas, Hoc ubi
feceris, non est quod te oporteat detrimentorum
lunae curam tantam suscipere; non quod non et
hoc ipse magnopere probem, — tunc enim succus
ipse coactior atque vegetior est, et glutinosi plus
habet —, sed quod nolim cuncta te ad lunam re-
ferre, quando et ars plurimum hanc ad rem con-
ferat. '

Cum plena etiam luna insitionem optime cedere
saepiuscule sim expertus, -- tunc enim procerior
arbor provenit, atque in conum orbiculata quadam
specie honestius protenditur. Nec te poeniteat, ubi
luxuriosior creverit, annis insequentibus, imminuto
lunae lumine, amputatis ramuliS, luxuriem ipsam
— ne maiorem in proceritatem exeat — falce com-
pescere. Nec vero —- quod colonos nostrateis latet
- parum etiam conferet ad insitionis foecunditatem
igniferi orbis cognitio; hoc est quae signa, inse-
rendi tempore, luna peragret, quo etiam e loco
Saturnum intueatur, cuius stella inde sit dicta quod
potissimum satui praesit, cum sit vis eius terrena
ac seminibus praeesse intellegatur.

Illud autem mirifice improbandum atque accu-
sandum, Faseli0, duco, quod sub haec frigora tam
repente a septentrionibus excitata, citrios irrigare

