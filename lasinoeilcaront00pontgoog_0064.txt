58 ΡοΝΤΑΝο

multa etiam aqua neglexeris. Nihil enim tantopere
ab hoc arboris genere frigus arcet, quam frigidis-
simis etiam diebus assidua irrigatio: quod ratio
ipsa docet. Siquidem hyeme ipsa, concretoque
septemtrionali flatu aere, qui terrae calor inest,
magis atque magis in se cogitur, cum evaporare,
concreta gelu terrae superficie ac solo, nequeat.

Quocirca cum arbor haec siticulosa sit admo-
dum, tepescente terrae sinu, aquam ad radices
appetentius trahit, qua in alimentum versa, robu—
stiorem sese adversus frigus agit; neque enim
exarescere succum patitur, perinde ac materno fota
sinu huberibusque nutricis admota.

Ad haec arbuscula ipsa ad summam pene terram
fibras etiam plurimaS, capillamenta quasi quaedam
agit, et quidem minutissima, quae glebulis inhae-
renteS, multum inde succum ebibunt3 hae autem
ipsae glebulae ut magis ac magis capillamentis
ipsis propter humidi vim conciliantur, sic rursus
sicciores effectae penitusque exsuctae, capillamenta
destituunt. Quod assidua quidem irrigatio omnino
prohibet. Hanc ob rem tum aestate tum hyeme
opportuna irrigatione iuvanda est.

Par. —- Ratio haec colendarumque citriorum cura,
ingenii haudquaquam delirantis videri potest. Non
male igitur nobiscum agitur, nec est quod Musis

gratias non agamus
Pon. - Te vero, mi Faselio (quod servatum etiam

mirifice laudo) inspicere cum primis velim, ne,
terra imbribus madescente‚ plantas scrobibus in-

