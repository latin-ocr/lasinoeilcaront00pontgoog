60 PONTANO

fodiaS, quod, permadido solo ac liquescente terra,
radices minus inhaereant, nec multo post mucidae
effectae corrumpantur, verum impendente pluvia.
Ubi enim sicco non tamen arescente solo plantam
infoderis, radices ipsae magis ac magis terrae
coniunguntur, et fossa ipsa imbrem statim inse-
quentem cupientissime pariter ac siticulosissime
recipit3 fit etiam ut solum ipsum magis ac magis
spissetur a pluvia, et radices alimentum suum
terrae conciliatum, uberius multo ducant.

Ac ne te morer diutim, exigendo praesertim
operi instructum, hoc age, mi Faselio: priusquam
destinatam aggrediare operam, brassiculis illis —-
sunt enim perpaucae -— sarculum benigne admove,
fimumque radicibus propius sarriendo aggere, quip—
pe quae, tamquam lacte suo destitutae, videantur
pallescere ac de matre queri. Tu illis opera tua
subveni3 nam et hero gratum feceriS, et tibi iuscu-
lum paraveri8‚ quicum bubulam concinnes, succi—
daque pervetere. Hoc est quod te agere destinatam
ante operam velim. k

Interea meam me operam asello reddere par
est, ne queri de hero suo iure possit... <‹ Heus age,
puer! Siste huc ad me Cyllarum quam nitidissi-
mum; atque id vide, ne dum serica illum veste
ductitaS, dum ludere feroculus cupit, calcibus in te
insiliat! Novi ego Cyllarinas illecebras ac domini
nostri blanditias..

Par. — Utinam ne hic hodie asinus nobilitate
etiam Romana nos donet, agnominetque Asinioe!
Aures arrigite3 idque in primis post saepiculam
videte, ne mussitari a vobis quippiam sentiatur.

