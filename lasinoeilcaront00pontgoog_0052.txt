46 PONTANO

Melle meus me pascit herus, pro mello recepit
Oscula, complexum pro sagulo excipiet.

Iudicabis aut Marsum aut Cornificium in asello
meo versus edere!
Illud quoque summo studio ac deditissima cu-

rabis opera, uti flabellum pavoninum, quod sit quam ⁴

oculatissimum, per hunc ipsum puerum ad me
mittaS, quo in umbra, atque in aestu, meo deli-
ciolo ventum faciam. Recte vale, nam et ego cum
domino, sine quo vita nulla mihi est, valeo etiam
valentissime ».

Par. — Haec quidem epistola mera est deliratio,
aut merus potius nostrum omnium dolor. Quando
autem delirium ipsum radices nondum altiores
egit, tentandum est, quam possumus diligentissime,
ut curetur.

Al. -,- Mihi quidem Actius conveniendus videtur,
qui nuper e Roma itineris ac laborum socius cum
illo rediit, uti ex eo perscrutemur num quae signa
delirium antecesserint, si qua for-tasse ad sanitatem
regrediundi relicta spes intellegatur.

Par. — Longe optime consultum videtur. Quo-
circa familiarem atque amicum hominem conve-
niamus, uti eo· ipso comite in hortos ad senem
proficiscamur.

V.

Actius, Pardua Altilias.

Act. — Clivum hunc Musarum esse volebat noster
Crassus, immo —— pace vestra dixerim -- meus.
Is enim me instituit, is me studiis his dedicavit,

 

 

